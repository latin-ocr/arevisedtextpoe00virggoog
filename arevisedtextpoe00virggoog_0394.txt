VERGILI Anuxloos XII.

Vectns equo spumante Saces, adversa sagitta
Saucius ora, ruitque implorans nomine Turnum:

“ Turne, in te suprema salus3 miserere tuorum.
Fulminat Aeneas armis, summasque minatur
Deiecturum arces Italum exscidioque daturum
Iamque faces ad tecta volant. In te ora Latini,

In te oculos referunt3 mussat rex ipse Latinus,¹
Quos generos vqcet, aut quae sese ad foedera flectat.
Praeterea regina tui fidissima, dextra

Occidit ipsa sua, lucemque exterrita fugit.

Soli pro portis Messapus et acer Atinas

Sustentant aciem ; circum hos utrimque phalanges
Stant densae, strictisque seges mucronibus horret
Ferrea: tu currum deserto in gramine versas.”
Obstipuit varia confusus imagine rerum

Turnus, et obtutu tacito stetit; aestuat ingens
Uno in corde pudor mixtoque insania luctu

. Et furiis agitatus amor et conscia virtus.

Ut primum discussae umbrae et lux reddita ruenti,
Ardentis oculorum orbis ad moenia torsit

Turbidus, eque rotis magnam respexit ad urbem.
Ecce autem, flammis inter tabulata volutus

Ad caelum undabat vertex turrimque tenebat,
Turrim, compactis trabibus quarn eduxerat ipse
subdideratque rotas pontisque instraverat altos.
“lam iam iata, soror, superant3 absiste morari;
Quo deus et quo dura vocat Fortuna, sequamur.

Stat conterre manum Aeneae, stat, quidquid acerbi est,
Morte pati, neque me indecorem, germana, videbis
Amplius. Hunc, oro, sine me furare aute furorem.”
Dixit, et e curru saltum dedit ocius arvis,

Perque hostis, per tela ruit, maestamque sororem
Deserit, ac rapido cursu media agmina rumpit.

Ac veluti montis saxum de vertice praeceps

Cum ruit, avulsum vento, seu turbidus imber
Proluit, aut annis solvit sublapsa vetustas3

Fertur in abruptum magno mons improbus actu,

 

