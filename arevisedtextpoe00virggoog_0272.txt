VERGILI Annnlnos VII.

Olli, pestis enim tacitis latet aspera silvis,
improvisi adsunt, bic torre armatus· obusto,
Stipitis hic gravidi nodis; quod cuique repertum
Rimanti, telum ira facit. Vocat agmina Tyrrbeus,
Quadrifidam quercum cuneis ut forte coactis
Scindebat, rapta spirans immane securi.

At saeva e speculis tempus dea nacta nocendi

Ardua tecta petit stabuli, et de culmine summo
Pastorale canit signum, cornuque recurvo
Tartaream intendit vocem, qua protinus omne
Contremuit nemus et silvae insonuere profundae;
Audiit et Triviae longe lacus 3 audiit amnis
Sulphurea Nar albus aqua fontesque Velini,
Et trepidae matres pressere ad pectora natos.
Tum vero ad vocem ceierae, qua bucina signum
Dira dedit, raptis concurrunt undique telis
Indomiti agricolae3 necnon et Troia pubes
Ascanio auxilium castris effundit apertis.
Derexere acies. Non iam certamine agresti,
stipitibus duris agitur sudibusve praeustis,
Sed ferro ancipiti decernunt, atraque late
Horrescit strictis seges ensibus, aeraque fulgent
Sole lacessita, et lucem sub nubila iactant:
Fluctus uti primo coepit cum albescere ponto,
Paulatim sese tollit mare et altius undas
Erigit, inde imo consurgit ad aethera fundo
Hic iuvenis primam ante aciem stridente sagitta,
Natorum Tyrrbei fuerat qui maximus, Alm0,
Sternitur: haesit enim sub gutture volnus et udae
Vocis iter tenuemque inclusit sanguine vitam.
llorpora multa virum circa, seniorque Galaesus
Dum paci medium se offert, iustissimus unus
Qui fuit Ausoniisque olim ditissimus arvis:
Quinque greges illi balantum, quina redibant
Armenta, et terram centum vertebat aratris.
Atque ea per campos aequo dnm Marte geruntur,
Promissi dea facta potens, ubi sanguine bellum

 

