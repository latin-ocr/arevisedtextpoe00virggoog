VERGILI GEORGIOON IV.

Tempus et Arcadii memoranda inventa magistri
Pandere, quoque modo caesis iam saepe iuvencis
Insincerus apes tulerit cruor. Altius omnem
Expediam prima repetens ab origine famam.
Nam qua Pellaei gens fortunata Canopi
Accolit effuso stagnantem flumine Nilum
Et circum pictis vehitur sua rura phaselisÍ¾
Quaque pharetratae uicinia Persidis urget,
Et diversa ruens septem discurrit in ora
Usque coloratis amnis devexus ab Indis,
Et viridem Aegyptum nigra fecundat harena:
Omnis in hac certam regio iacit arte salutem.
Exiguus primum atque ipsos contractus ad usus
Eligitur locus3 hunc augustique imbrice tecti
Parietibusque premunt artis, et quattuor addunt,
Quattuor aventis, obliqua luce fenestras.
Tum vitulus bima curuans iam cornua fronte
Quaeritur, huic geminae nares et spiritus oris
Multa reluctanti obstruitur, plagisque perempto
Tunsa per integram solvuntur viscera pellem.
Sic positum in clauso linquunt, et ramea costis
Subiciunt fragmenta, thymum casiasque recentis.
Hoc geritur, Zephyris primum impellentibus undas,
Antenoris rubeant quam prata coloribus, ante
Garrula quam tignis nidum suspendat hirundo.
interea teneris tepefactus in ossibus umor
Aestuat, et visenda modis animalia miris,
Trunca pedum primo, mox et stridentia pennis,
Miscentur, tenuemque magis magis altra carpunt,
Donec, ut aestivis effusus nubibus imber,
Erupere, aut ut, nervo pulsante, sagittae,
Prima leves ineunt si quando proelia Parthi.
Quis deus hanc, Musae, quis nobis extudit artemi

Unde nova ingressus hominurn experientia copiti
Pastor Aristaeus fugiens Peneia Tempe,

Amissis, ut fama, apibus morboque fameque,
Tristis ud extremi sacrum caput astitit amnis,

 

