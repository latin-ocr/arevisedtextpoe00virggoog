vnuclnl GEORGIGON II.

Sed neque Medorum, silvae ditissima, terra,
N cc pulcher Ganges atque auro turbidus llermus
Laudibus Italiae certent, non Bactra, neque ludi,
Totaque turiferis Panchaia pinguis harenis.
Haec loca non tauri spirantes naribus ignem
Invertere satis immanis dentibus hydri,
Nec galeis densisque virum seges horruit hastis3
Sed gravidae fruges et Bacchi Massicus umor
Implevere3 tenent oleae armentaque lacta.
Hinc bellator equus campo sese arduus infert,
Hinc albi, Olitumue, greges et maxima taurus
Victima, saepe tuo pertusi flumine sacro,
Romanos ad templa deum duxere triumphos.
Hic ver adsiduum atque alienis mensibus aestasÍ¾
Bis gravidas pecudes, bis pomis utilis arbos.
At rabidae tigres absunt et saeva leonum
Semina, nec miseros fallunt aconita legentis,
Nec rapit immensos orbis per humum, neque tanto
Squameus in spiram tractu se colligit anguis.
Adde tot egregias urbes operumque laborem,
Tot congesta manu praeruptis oppida saxis,
Fluminaque antiquos subterlabentia muros.
An mare, quod snpra, memorem, quodque adluit infra?
Anne lacus tantosl te, Lari maxime, teque,
Fluctibus et fremitu adsurgens Benace marinol
An memorem portus Lucrinoque addita claustra
Atque indignatum magnis stridoribus aequor,
Iulia qua ponto longe sonat unda refuso
Tyrrhenusque fretis immittitur aestus Avernisl
Haec eadem argenti rivos aerisque metalla
Ostendit venis, atque auro plurima fiuxit.
llaec genus acre virum, Marsos, pubemque Sabellam,
Adsuetumque malo Ligurem, Volscosque verutos
Extulit, haec Decios, Marica, magnosque Camillos,
Scipiadas duros bello, et te, maxime Caesar,
Qui nunc extremis Asiae iam victorin oris
Imbellem avertis Romanis arcibus Indum.

 

