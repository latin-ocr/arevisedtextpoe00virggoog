VERGILI Annnlnos XI.

, Convertere animos acris oculosque tulere

(iuncti ad reginam Volsci. Nihil ipsa nec aurae
Nec sonitus memor aut venientis ab aethere teli,
Hasta sub exsertam donec perlata papillam
Haesit, virgineumque alte bibit acta cruorem.
Concurrunt trepidae comites, dominamque ruentem
Suscipiunt. Fugit ante omnis exterritus Arruns,
Laetitia mixtoque metu, nco iam amplius hastae
Credere, nec telis occurrere virginis audet.
Ac velut ille, prius quam tela inimica sequantur,
Continuo in montis sese avius abdidit altos
Occiso pastore lupus magnove iuvenco,
Conscius audacis facti, caudamque remulcens
Subiecit pavitantem utero, silvaeque petivit:
Haud secus ex oculis se turbidus abstulit Arruns,
Contentusque l'uga mediis se immiscuit armis.
Illa manu moriens telum trahit3 ossa sed inter
Ferreus ad costas alto stat volnere mucro.
Labitur exsanguis3 labuntur frigida leto
Lumina; purpureus quondam color ora reliquit.
Tum sic exspirans Accam, ex aequalibus unam,
Adloquitur, fida ante alias quae sola Camillae,
Quicum partiri curas, atque haec ita fatur:
“ Hactenus, Acca soror, potui3 nunc volnus acerbum
(10011οἰ1, et tenebris nigrescunt omnia circum.
Effuge et haec Turno mandata novissima perfer:
Succedot pugnae Troianosque arceat urbe.
lamque vale.’' Simul his dictis linquebat habenas,
Ad terram non sponte fluens. Tum frigida toto
Paulatim exsolvit se corpore, lentaque colla
Et captum leto posuit caput, arma relinquens,
Vitaque cum gemitu fugit indignata sub umbras
Tum vero immensus surgens ferit aurea clamor
Sidera3 deiecta crudescit pugna Oamilla;
Incurrunt densi simul omnis copia Teucrum
Tyrrhenique duces Euandrique Arcades alac.

At Triviae custos iamdudum in montibus Opis

 

