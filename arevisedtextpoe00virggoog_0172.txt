VERGILI AENEIDOS 111.

Et nati natorum, et qui nascentur ab illis.’'

Haec Phoebus3 mixtoque ingens exorta tumultu

Laetitia, et cuncti, quae sint ea moenia, quaerunt,

Quo Phoebus vocet errantis iubeatque revertit

Tum genitor, veterum volvens monumenta virorum,

“ Audite, ο proceres,” ait, “, et spes discite vestras:

Creta lovis magni medio iacet insula pont03

Mons Idaeus ubi, et gentis cunabula nostrae.

Centum urbes habitant magnas, uberrima regna;

Maximus unde pater, si rite audita recordor,

Teucrus Rhoeteas primum est advectus ad oras,

Optavitque locum regno. Nondum 'Ilium et arces

Pergameae steterant; habitabant vallibus imis.

Hinc mater cultrix Cybelae Corybantiaque aera

Idaeumque nemus, binc fida silentia sacris,

Et iuncti currum dominae subiere leones,

Ergo agite, et, divom ducunt qua iussa, sequamur,

Placemus ventos et Cnosia regna petamus.

N ec longo distant eursu, modo luppiter adsit,

Tertia lux classem Cretaeis sistet in oris.'’

Sia fatue, meritos aris mactavit honores,

Taurum Neptuno, taurum tibi, pulcher Apollo,

Nigrum Hiemi pecudem, Zephyris felicibus albam.
Fama volat pulsum regnis cessisse paternis

Idomenea ducem, desertaque litora Cretae,

Hoste vacare domos, sedesque astare relictas,

Linquimus Ortygiae portus, pelagoque volamus,
Bacchatamque iugis Naxon viridemque Donusam,
Olearon, niveamque Paron sparsasque per aequor
Cycladas et crebris legimus freta concita terris.
Nauticus exoritur vario certamine clarnor3
Hortantur socii, Cretam proavosque petamus.

Prosequitur surgens a puppi ventus euntis,

Et tandem antiquis Curetum adlabimur oris.

Ergo avidus muros optatae molior urbis,
Pergameamque voce, et laetam cognomine gentem
Hortor amare socos arcemque attollere tectis.

 

