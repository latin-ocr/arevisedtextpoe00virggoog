VERGILI dnoaolcon Π.

Tristia temptantum sensu torquebit amaror.

Pinguis item quas sit tellus, hoc denique pacto

Discimus: haud umquam manibus iactata fatiscit, Ι

Sed picis in morem ed digitos lentescit habendo. aba
Umida maiores herbas alit, ipsaque iusto

Laetior. Ah nimium ne sit mihi fertilis illa,

Neu se praevalidam primis ostendat aristis!

Quae gravis est, ipso tacitam se pondere prodit,

Quaeque levis. Promptum est oculis praediscere nigram, att
Et quis cui color. At sceleratum exquirere frigus

Difficile cst: piceae tantum taxique nocentes

Interdum aut hederae pandunt vestigia nigrae.

His animadversis, terram multo ante memento
Exooquere et magnos scrobibus concidere montis,
Ante supinatas aquiloni ostendere glaebae,

Quam laetum infodias vitis genus. Optima putri
Arvas010: id venti curant gelidaeque pruinae

Et labefacta movens robustus iugera fossor.

Ac, si quos haud ulla viros vigilantia fugit,

Ante locum similem exquirunt, ubi prima paretur
Arboribus seges et quo mox digesta feratur,
Mutatam ignorent subito ne semina matrem.
Quin etiam caeli regionem in cortice signant,

Ut, quo quaeque modo steterit, qua parte calores
Austrinos tulerit, quae terge obverterit axi,
Restituant: adeo in teneris consuescere multum est.
Oollibus an plano melius sit ponere vitem,
Quaere prius. si pinguis agros metabere campi,
Densa sere: in denso non segnior ubere Bacchus,
Sin tumulis acclive solum collisque supinos,
Indulgo ordinibus, nee setius omnis in unguem
Arboribus positis secto via limite quadret.

Ut saepe ingenti bello cum longa cohortes

Explicuit legio, et campo stetit agmen aperto,

Derectaeque acies, ae late fluctuat omnis

Aere renidenti tellus, necdum horrida miscent
Proelia, sed dubius mediis Mars errat in armis:

 

