vussultl AENEIDOS ΠΙ.

Infelix vates, rumpitque hanc pectore vocem:

“Bellum etiam pro caede boum stratisque iuvencis,

Laomedontiadas, bellumne inferre paratis

Et patrio llcrpyias insontis pellere regno?

Accipite ergo animis atque llaec inea figite dicta:

Quae Phoebo pater omnipotens, mihi Phoebus Apollo

Praedixit, vobis Furiarum ego maxima pando :

ltaliam cursu petitis, ventisque vocatis

Ibitis Italiam, portusque intrare licebit;

Sed non ante datam cingetis moenibus urbem,

Quam vos dira fames nostraeque iniuria caedis

Ambesas subigat malis absumere mensas.”

Dixit, et in silvam pennis ablata refugit.

At sociis subita gelidus formidine sanguis

Deriguit; cecidere animi, nec iam amplius annis,

Sed votis precibusque iubent exposcere pacem,

Sive deae, seu sint dirae obscenaeque volucres

Et pater Anchises passis de litore palmis

Numina magna vocat, meritosque indicit honores:

“ Di, prohibete minas; di, talem avertite casum,

Et placidi servate pios! ’³ Tum litore funem

Deripere, excussosque iubet laxare rudentis.

Tendunt vela Noti; fugimus spumantibus undis,

Qua cursum ventusque gubernatorque vocabat.

lam medio apparet fluctu nemorosa Zacynthos

Dulichiumque Sameque et Neritos ardua saxis

Effugimus scopulos Ithacae, Laertia regna,

Et terram altricem saevi exsecramur Ulixi.

Mox et Leucatae nimbosa cacumina montis.

Et formidatus nautis aperitur Apollo.

Hunc petimus fessi et parvae succedimus urbi;

Ancora de prora iacitur, stant litore puppes. ·
Ergo insperata tandem tellure potiti

Lustrcmurque lovi votisque incendimus aras,

Actiaque Iliacis celebramus litora ludis.

Exercent patrias oleo labente palaestras

N udati socii3 iuvat evasisse tot urbes

 

