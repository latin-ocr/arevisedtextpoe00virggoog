vnaelni AENEIDOS VI.

Saxum ingens volvunt alii, radiisque rotarum
Districti pendent, sedet, aeternumque sedebit,
Infelix Theseus3 Phlegyasque miserrimus omnis
Admonet et magna testatur voce per umbras:

“Discite iustitiam moniti, et non temnere divos.''
Vendidit hic auro patriam, dominumque potentem

imposuit; fixit leges pretio atque refixit3

’ Hic thalamum invasit natae vetitosque hymenaeos3

Ausi omnes immane nefas, ausoque potiti.

Non, mihi si linguae eentum sint oraque eentum,

Ferrea vox, omnis scelerum comprendere l'ormas,
Omnia poenarum percurrere nomina possim.’'

’ Haec ubi dicta dedit Phoebi longaeva sacerdos:

“Sed iam age, carpe viam et susceptum perfice munne3

Acceleremus '’ ait: “ Cyclopum educta caminis

Moenia conspicio atque adverso fornice portas,

Haec ubi nos praecepta iubent deponere dona.”

Dixerat, et pariter, gressi peropaca viarum.

Corripinnt spatium medium, foribusque propinquant.

Occupat Aeneas aditum, corpusque recenti

Spargit aqua, ramumque adverso in limine figit.
His demum exactis, perfecto munere divae,

Devenere locos laetos et amoena virecta

Fortunatorum nemorum sedesque beatas.

Largior hic campos aether et lumine vestit

Purpureo, solemque suum, sua sidera norunt.

Pars in gramineis exercent membra palaestris, ι

Contendnnt ludo et fulva luctantur harena3

Pars pedibus plaudunt choreas et carmina (licunt-

Necnon Threicius longa cum veste sacerdos

Obloquitnr numeris septem discrimina vocum,

lamque eadem digitis, iam pectine pulsat eburno.

Hic genus antiquum Teucri, pulcherrima proles,

Magnanimi heroes, nati melioribus annis,

llusque Assaracusque et Troiae Dardanus errator.

Arma procul currusque virum miratur inanis.

Stant terra defixae hastae. passimque soluti

 

