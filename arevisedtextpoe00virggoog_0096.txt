VERGILI GEORGIGON 111.

instrepat, et iunctos temo trahat aereus orbis.
Interea pubi indomitae non gramina tentum,
Nec vescas salicum frondes ulvamque palustrem,
Sed frumenta manu carpes sata3 nee tibi fetae,
More patrum, nivea implebunt mulctraria vaccae,
Sed tota in dulcis consument ubera natos.

Sin ad bella magis studium turmaeque ferocis,
Aut Alphea rotis praelabi flumina Pisae,
Et lovis in luco currus'agitare volantis:
Primus equi labor est, animos atque arma videre
Bellantum‚ lituosque pati, tractuque gementem
Ferre rotam, et stabulo frenos audire sonantis3
Tum magis atque magis blandis gaudere magistri
Laudibus, et plausae sonitum cervicis amare.
Atque haec iam primo depulsus ab ubero matris
Audeat, inque vicem det mollibus ora capistris
invalidus etiamque tremens, etiam inscius aevi.
At tribus exactis ubi quarta acceperit aestas,
Oarpere mox gyrum incipiat gradibusque sonare
Compositis, sinuetque alterna volumina crurum,
Sitque laboranti similis; tum cursibus auras
Provocet, ac per aperta volans, ceu liber habenis,
Aequora vix summa vestigia ponat harena;
Qualis Hyperboreis Aquilo oum densus ab oris
Incubuit, Scythiaeque hiemes atque arida differt
Nubila: tum segetes altae campique natantes
Lenibus horrescunt flabris, summaeque sonorem
Dant silvae longique urgent ad litora fluctus3
llle volat, simul arva fuga, simul aequora verrens.
Hic vel ad Elei metas et maxima campi
Sudabit spatia, et spumas aget ore cruentas,
Belgica vel molli melius feret esseda collo.
Tum demum crassa magnum farragine corpus
Crescere iam domitis sinito: namque ante domandum
Ingentis tollent animos, prensique negabunt
Verbera lenta pati et duris parere lupatis.

Sed non ulla magis viris industria firmat,

 

