vuaulul GEORCICON 1.

Exercete, viri, tauros, serite hordea campis,

Usque sub extremum brumae intractabilis imbrcm3

Necnon et lini segetem et Cereale papaver

Tempus humo tegere, et iamdudum incumbere aratris,

Dum sicca tellure licet, dum nubila pendent.

Vere fabis sati03 tum te quoque, Medica, putres

Accipiunt sulci, et milio venit annua cura, ,

Candidus auratis aperit cum cornibus annum

Taurus, et adverso cedens Canis occidit astro.

At si triticeam in messem robustaque farra

Exercebis humum, solisque instabis aristis,

Ante tibi ane Atlantides abscondantur

Cnosiaque ardentis decedat stella Coronae,

Debita quam sulcis committas semina, quamque

Invitae properes anni spem credere terrae.

. Multi ante occasum Maiae coepere; sed illos

Exspectata seges vanis elusit aristis.

Si vero viciamque seres vilemque phaselum

Nec Pelusiacae euram aspernabere lentie,

Haud obscura cadens mittet tibi signa Bootes:

Incipe, etad medias sementem extende pruinas.
Idcirco certis dimensum partibus orbem

Per duodena regit mundi Sol aureus astra.

Quinque tenent caelum zonae: quarum una corusco

Semper sole rubens et torrida semper ab igni3

Quam circum extremae dextra laevaque trahuntur

Caeruleae, glaeie concretae atque imbribus atris3

Has inter mediamque duae mortalibus aegris

Munere concessae divom, et via secta per ambae,

Obliquus qua se signorum verteret orde.

Mundus, ut ad Scythiam Riphaeasque arduus arces

Consurgit, premitur Libyae devexus iu austros.

Hic vertex nobis semper sublimis; atilium

Sub pedibus Styx atra videt Manesque profundi.

'Maximus bic flexu sinuoso elabitur Anguis

Circum perque duas in morem fluminis Arctos,

Arctos Oceani metuentis aequore tingi.

 

