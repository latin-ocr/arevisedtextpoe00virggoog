varrum GEORGIGON 111.

Sed fugit interea, fugit inreparabile tempus,
Singula dum capti circumvectamur eruore.
Hoc satis armentis: superat pars altera curae.
Lanigeros agit-are greges hirtasque capellas.
Hic labor, hinc laudem fortes sperate coloni.
Nec sum animi dubius, verbis ea vincere magnum
Quam sit, et angustis bunc addere rebus bonorem3
Sed me Parnasi deserta per ardua dulcis
Raptat amor; iuvat ire iugis, qua nulla priorum
Castaliam molli devertitur orbita clivo.
N auc, veneranda Pales, magno nunc ore sonandum.
Incipiens stabulis edico in mollibus herbam
(larpere ovis, dum mox frondosa reducitur aestas,
Et multa duram stipula filicumque maniplis
Sternere subter humum, glacies ne frigida laedat
Molle pecus, scabiemque ferat turpisque podagras.
Post hinc digressus iubeo frondentia capris
Arbuta sufficere et fluvios praebere recentis,
Et stabula a ventis hiberno opponere soli
Ad medium conversa diem, cum frigidus olim
lam cadit extremoque inrorat Aquarius anno.
Hae quoque non cura nobis leviore tuendae,
N ec minor usus erit, quamvis Milesia magno
Vellera mutentur Tyrios incocta rubores:
Deueior hinc suboles, binc lar'gi copia lactis3
Quam magis exhausto spumaverit ubere mulctra,
Laeta magis pressis manabunt flumina mammis.
Nec minus interea barbas incanaque menta
Cinyphii tondent hirci saetasque comantis
Usum in castrorum et miseris velamina nautis.
Pascuntur vero silvas et summa Lycaei,
Horrentisque rubos et amantis ardua dumos;
Atque ipsae memores redeunt in tecta, suosque
Ducunt, et gravido superant vix ubere limen.
Ergo omni studio glaciem ventosque nivalis,
Quo minor est illis curae mortalis egestas,
Avertes, victumque feres et virgea laetus

 

