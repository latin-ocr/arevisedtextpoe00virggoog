vnuotnl acanthos X.

Alcidae comes usque gravis dum terra labores
Praebuit. Ecce Pharo, voces dum iactat inertis,
latorquens iaculum clamanti sistit inore.

Tu quoque, flaventem prima lanugine malas

Dum sequeris Clytium infelix, nova gaudia, Oydon,
Dardania stratus dextra, securus amorum,

Qui iuvenum tibi semper erant, miserande iaceres,
Ni fratrum stipata cohors foret obvia, Phorci
Progenies: septem numero, septenaque tela
Ooniciunt ς partim galea clipeoque resultant
inrita, deflexit partim stringentia corpus

Alma Venus. Fidum Aeneas adlatur Achaten:

“ Suggere tela mihi: non ullum dextera frustra
Torserit in Rutulos, steterunt quae in corpore Graium
Iliacis campis.‘' Turn maguam corripit hastam,
Et iacit: illa volans clipei transverberat aera
Maeonis, et thoraca simul cum pectore rumpit.
Huic frater subit Alcanor, fratremque ruentem
Sustentat dextra: traiecto missa lacerto

Protinus hasta fugit servatque cruenta tenorem,
Dexteraque ex umero nervis moribunda pependit.
Tum Numitor iaculo fratris de corpore rapto
Aenean petiit; sed non et figere contra

Est licitum, magnique femur perstrinxit Achatae.
Hic Curibus, fidens primaevo corpore, Clausus
Advenit, et rigida Dryopem ierit eminus hasta
Sub mentum, graviter pressa, pariterque loquentis
Vocem animamque rapit traiecto gutture; atille
Fronte ferit terram, et crassum vomit ore cruorem.
Tris quoqne Threicios Boreae de geute suprema,
Et tris, quos ldas pater et patria Ismara mittit,
Per varios sternit casus. Accurrit Halaesus
Auruncaeque manus; subit et Neptunia proles,
Insignis Messapus equis. Expellere tendunt
Nunc hi, nnuc illi; certatur limine in ipso
Ausoniae. Magno discordes aethere venti

Proelia ceu tollunt animis et viribus aequis;

 

